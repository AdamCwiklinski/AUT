Wydobywanie nazwy pliku
=======================

Napisać program, który wczytuje kolejne wiersze ze standardowego
wejścia i analizuje każdy wiersz (bez znaku końca wiersza). Należy w
jak największym stopniu wykorzystać wyrażenia regularne (np. nie wolno
użyć negacji jako operacji w danym języku programowania, jeśli da się
to wyrazić w samym wyrażeniu regularnym). Tam, gdzie to możliwe należy
użyć pojedynczego wyrażenia regularnego.

Dla każdego napisu należy wydobyć nazwę pliku z pełnej ścieżki. Należy
uwzględnić dwie konwencje - (1) linuksową (ścieżka zaczyna się ukośnikiem,
poszczególne jej elementy też oddzielane są ukośnikiem), (2) windowsową
(ścieżka zaczyna się od nazwy dysku - wielka litera i dwukropek, potem
następują katalogi oddzielonę odwróconym ukośnikiem), konwencje nie mogą
się mieszać. Jako nazwa katalogu i pliku może wystąpić dowolny niepusty
ciąg znaków niebędących ukośnikiem ani odwróconym ukośnikiem. Jeśli napis
nie spełnia podanych warunków, należy wypisać "<NONE>".

UWAGA! Zadanie przeznaczone dla studentów, których numer indeksu
dzieli się przez 5 z resztą 1.

POINTS: 3
DEADLINE: 2015-11-17 23:59
REMAINDER: 1/5
