Konwersja wyrażenia regularnego do automatu
===========================================

Napisać program, który wczytuje pojedyncze wyrażenie regularne ze
standardowego wejścia (jedno wyrażenie zapisane w pierwszym wierszu,
nie ma znaczenia, co jest w kolejnych wierszach standardowego wejścia)
i wypisuje na standardowym wyjściu równoważny automat skończenie stanowy
(w formacie AT&T).

Wyrażenie regularne interpretujemy w ten sposób, że cały napis ma mu
odpowiadać. Należy uwzględnić tylko niektóre operatory z rozszerzonego
standardu POSIX:
* nawiasy okrągłe (w funkcji grupowania, nie w funkcji przechwytywania)
* operator +
* operator *
* operator ?
* alternatywę (operator |)
* odwrócony ukośnik (\)
* klasy znaków (ale nie zanegowane klasy znaków)

Operujemy jedynie na znakach ASCII (nie na Unicodzie).

Wygenerowany automat może być niedeterministyczny, może zawierać
epsilon-przejścia. (Można też oczywiście generować automat
deterministyczny, jak opisano np. w książce "Kompilatory", aut.:
Alfred V. Aho, Ravi Sethi, Jeffrey D. Ullman).

Uwaga 1: Zadanie nie ma testów automatycznych (przynajmniej na razie, być
może docelowo), będzie sprawdzane ręcznie.

Uwaga 2: Przypominam, że w sekcji B bierzemy po prostu sumę wszystkich
punktów, nie — maximum.

POINTS: 8
DEADLINE: 2015-01-25 23:59
